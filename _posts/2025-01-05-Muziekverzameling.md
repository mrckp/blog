---
layout: blog
title: Muziekverzamling
excerpt_separator:  <!--more-->
tags: Muziek, Streaming
---
Alhoewel we tegenwoordig voor een habbekrats vrijwel alle muziek van de wereld via een app of website kunnen beluisteren spelen hier in de praktijk de nodige beperkingen.
<!--more-->
De geluidskwaliteit van de verschillende streaming diensten is de laatste jaren er echt op vooruit gegaan. Qobuz, Tidal, Apple Music bieden vandaag de dag allemaal de collectie op minimaal CD kwaliteit en vaak nog beter aan. De grote uitzondering in deze is Spotify die zich beperkt tot een 320KBPS signaal. Misschien prima als achtergrondmuziek of in de auto maar als je er echt voor gaat zitten om naar muziek te luisten is de kwaliteit soms tenenkrommend.

Het is niet alleen de geluidskwaliteit zelf maar ook de bron die aanleiding kan geven tot het nodige gefrons met de wenkbrauwen: de zogenaamde re-mastered uitgaven van de voor jouw oren bekende stukken. Vaak zijn deze bijgewerkt middels compressie, dan klinken ze beter op kleine luidsprekers en autoradioâ€™s maar de dynamiek gaat compleet verloren in een constante brij van hard geluid. Als er een remastered versie uitkomt trekt een streaming dienst vaak oudere versies terug. Je kunt dus zelf niet kiezen.

Verder ben je volledig afhankelijk van de overeenkomsten tussen de platenmaatschappijen en de streamingdiensten of zelfs van de grillen van de individuele artiest. Als hier ergens een kink in de kabel komt kunnen liedjes zomaar verdwijnen uit de collectie van de streaming service. Denk maar aan de situatie zoals indertijd met [Neil Young en Spotify](https://www.bbc.com/news/entertainment-arts-60149951). Neil Young had natuurlijk het volste recht om zich af te zetten tegen een of andere anti-vaxer op Spotify maar als afnemer van een dienst en fan heb je mooi het nakijken.

Kortom, hoe praktisch en groots opgezet de collectie van een streaming dienst ook is je bent altijd afhankelijk van hen want je huurt slechts het recht op toegang. Zodra de voorwaarden worden aangepast of de huur wordt opgezegd heb je het nakijken.

De oplossing is natuurlijk om zelf een muziekcollectie op te bouwen. Of je nu gaat voor CD of LP, eenmaal gekocht blijft deze van jouw. Jij kunt ten alle tijden beschikken over het recht om naar deze muziek te luisteren. Voor niets gaat alleen de zon op. In dit geval zul je tijd, moeite en geld moeten steken in het opbouwen van een collectie. Je kunt je natuurlijk zoals velen andere storten op vinyl. Heb je een muzieksmaak die teruggaat naar de hoogtijdagen van de CD, zeg 1983 - 2005 dan kun je vaak voor weinig geld goed terecht in tweedehandswinkels of bij platen- en cd-beurzen. Top CDs heb je vaak voor 3 tot 5 euro. Nog een voordeel van een CD, je hoeft je bijna geen zorgen te maken over een krasje. Ook een CD-speler is snel gevonden op Marktplaats en hoeft je de kop niet te kosten.

Veel luisterplezier toegewenst!

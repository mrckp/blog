---
Title: Privacy
Published: 2023-04-07
Author: MRK
Layout: blog
Tag: Privacy
---
Natuurlijk heb je iets te verbergen. En dan bedoel ik niet dat je dingen doet die je ook niet zou willen delen op je werk of sportclub maar zaken over je eigen dagelijkse activiteiten.
[--more--]
Veel producten en diensten kun je tegenwoordig niet meer afnemen zonder extra informatie te verstrekken aan de leverancier. Denk aan kortingen op producten die je pas krijgt nadat je je registreert, productinformatie die je pas na aanmelden kunt downloaden en veel elektronische producten zijn zonder bijbehorende app en account niet te gebruiken.

[image hue.jpg "Philips Hue" left 200 200] Voor de leverancier zijn dit soort constructies ware data-goudmijnen. Zij krijgen niet alleen een directe link met een koper of gebruiker van de dienst maar veelal ook gebruiksdata. De navigatie van de auto vertelt de leverancier hoe vaak en hoe intensief hij gebruikt wordt. De app van de stoomoven meldt niet alleen wanneer het eten klaar is maar geeft de leverancier ook inzage in het gebruik, de gekozen programma’s etc.. Het is misschien prettig dat storingen op deze wijze snel en effectief worden doorgegeven maar voor de rest? Wat te denken dat de garantie op een auto minder wordt omdat je een keer te hard hebt gereden?

Bovenstaande is geen wereldvreemde gedachtenkronkel, nu al zijn verzekeringsmaatschappijen bezig met zogenaamde lifestyle programma’s. Natuurlijk is er het nobele doel om mensen aan te zetten tot een gezondere levensstijl maar wat als een individu niet voldoet aan de normen? Wordt hij of zij dan uitgesloten van bepaalde vergoedingen?